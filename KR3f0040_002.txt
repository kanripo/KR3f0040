# -*- mode: mandoku-view; -*-
#+TITLE: 緝古算經
#+DATE: 2015-08-24 23:10:44.727084
#+PROPERTY: ID KR3f0040
#+PROPERTY: BASEEDITION WYG    
#+PROPERTY: JUAN 緝古筭經
<pb:KR3f0040_WYG_002-1a>¶
欽定四庫全書¶
　緝古筭經¶
　　　　　　　　　　　　唐　王孝通　撰¶
假令天正十一月朔夜半日在斗十度七百分度之四¶
百八十一章嵗為母朔月行定分九千朔日定小餘一¶
萬日法二萬章嵗七百亦名行分也今不取加時度問¶
天正朔夜半之時月在何處(推朔夜半月度舊術要須/加時日度自古先儒雖復)¶
(修撰改制意見甚衆竝未得筭妙有理不盡考校尤難/臣毎日夜思量常以此理屈滯恐後代無人知者今奉)¶
<pb:KR3f0040_WYG_002-1b>¶
(勅造厯因即改制為此新術舊推日度之術已得朔夜/半日度仍須更求加時日度然知月䖏臣今作新術但)¶
(得朔夜半日度不須加時日度即知月處此新術/比於舊術一年之中十二倍省功使學者易知)¶
　　　　荅曰在斗四度七百分度之五百三十¶
　　術曰(推朔夜半月度新術不復/加時日度月蝕乃可用之)以章嵗减朔月行¶
　　定分餘以乘朔日定小餘滿日法而一為先行分¶
　　不盡者半法已上收成一已下者棄之若先行分¶
　　滿日行分而一為度分以减朔日夜半日所在度¶
　　分若度分不足减加往宿度其分不足减者退一¶
<pb:KR3f0040_WYG_002-2a>¶
　　度為行分而减之餘即朔日夜半月行所在度及¶
　　分也(凡入厯當月行定分即是月一日之行分但/此定分滿章嵗而一為度凡日一日行一度)¶
　　(然則章嵗者即是日之一日行分也今按九章均/輸篇有犬追兔術與此術相似彼問犬走一百步)¶
　　(兔走七十步令兔先走七十五步犬始追之問幾/何步追及荅曰二百五十步追及彼術曰以兔走)¶
　　(减犬走餘者為法又以犬走乘兔先走為實實如/法而一即得追及步數此術亦然何者假令月行)¶
　　(定分九千章嵗七百即是日行七百分月行九千/分令日月行數相减餘八千三百分者是日先行)¶
　　(之數然月始追之必用一日而相及也令定小餘/者亦是日月相及之日分假令定小餘一萬即相)¶
　　(及定分此乃無對為數其日法者亦是相及之分/此又同數為有八千三百是先行分也斯則異矣)¶
<pb:KR3f0040_WYG_002-2b>¶
　　(但用日法除之即四千一百五十即先行分故以/夜半之時日在月前月在日後以日月相去之數)¶
　　(四千一百五十减日行所在/度分即月夜半所在度分也)¶
假令太史造仰觀臺上廣袤少下廣袤多上下廣差二¶
丈上下袤差四丈上廣袤差三丈髙多上廣一十一丈¶
甲縣差一千四百一十八人乙縣差三千二百二十二¶
人夏程人功常積七十五尺限五日役臺畢羡道從臺¶
南面起上廣多下廣一丈二尺少袤一百四尺髙多袤¶
四丈甲縣一十三鄉乙縣四十三鄉毎鄉别均賦常積¶
<pb:KR3f0040_WYG_002-3a>¶
六千三百尺限一日役羡道畢二縣差到人共造仰觀¶
臺二縣鄉人共造羡道皆從先給甲縣以次與乙縣臺¶
自下基給髙道自初登給袤問臺道廣髙袤及縣别給¶
髙廣袤各幾何¶
　　　　荅曰¶
　　　　臺髙一十八丈¶
　　　　　上廣七丈¶
　　　　　下廣九丈¶
<pb:KR3f0040_WYG_002-3b>¶
　　　　　上袤一十丈¶
　　　　　下袤一十四丈¶
　　　　甲縣給髙四丈五尺¶
　　　　　上廣八丈五尺¶
　　　　　下廣九丈¶
　　　　　上袤一十三丈¶
　　　　　下袤一十四丈¶
　　　　乙縣給髙一十三丈五尺¶
<pb:KR3f0040_WYG_002-4a>¶
　　　　　上廣七丈¶
　　　　　下廣八丈五尺¶
　　　　　上袤一十丈¶
　　　　　下袤一十三丈¶
　　　　羡道髙一十八丈¶
　　　　　上廣三丈六尺¶
　　　　　下廣二丈四尺¶
　　　　　袤一十四丈¶
<pb:KR3f0040_WYG_002-4b>¶
　　　　甲縣鄉人給髙九丈¶
　　　　　上廣三丈¶
　　　　　下廣二丈四尺¶
　　　　　上袤七丈¶
　　　　　下袤一十四丈¶
　　　　乙縣鄉人給髙九丈¶
　　　　　上廣三丈六尺¶
　　　　　下廣三丈¶
<pb:KR3f0040_WYG_002-5a>¶
　　　　　下袤七丈¶
　　術曰以程功尺數乘二縣人又以限日乘之為臺¶
　　積又以上下袤差乘上下廣差三而一為隅陽羃¶
　　以乘截髙為隅陽截積羃又半上下廣差乘斬上¶
　　袤為隅頭羃以乘截髙為隅頭截積所得并二積¶
　　以减臺積餘為實以上下廣差并上下袤差半之¶
　　為正數加截上袤以乘截髙所得増隅陽羃加隅¶
　　頭羃為方法又并截髙及截上袤與正數為亷法¶
<pb:KR3f0040_WYG_002-5b>¶
　　從聞立方除之即得上廣各加差得臺下廣及上¶
　　下袤髙¶
　　求均給積尺受廣袤術曰以程功尺數乘乙縣人¶
　　又以限日乘之為乙積三因之又以髙羃乘之以¶
　　上下廣差乘袤差而一為實又以臺髙乘上廣廣¶
　　差而一為上廣之髙又以臺髙乘上袤差而一為¶
　　上袤之髙又以上廣之髙乘上袤之髙三之為方¶
　　法又并兩髙三之二而一為㢘法從開立方除之¶
<pb:KR3f0040_WYG_002-6a>¶
　　即乙髙以减本髙餘即甲髙此是從下給臺甲髙¶
　　又以廣差乘乙髙以本髙而一所得加上廣即甲¶
　　上廣又以袤差乘乙髙如本髙而一所得加上袤¶
　　即甲上袤其甲上廣袤即乙下廣袤臺上廣袤即¶
　　乙上廣袤其後求廣袤有増損者皆放此(此應三/因乙積)¶
　　(臺髙冄乘上下廣差冄乘袤差而一又以臺髙乘/上廣為上廣之髙又以臺髙乘上袤為上袤之髙)¶
　　(為小羃二因下袤之髙為中羃一凡下袤下廣之/髙即是截髙與上袤與上廣之髙相連并數然此)¶
　　(有中羃定有小羃一又有上廣之髙乘截髙為羃之/各一又下廣之髙乘下袤之髙為大羃二乘上袤)¶
<pb:KR3f0040_WYG_002-6b>¶
　　(髙為中羃一其大羃之中又小羃一復有上廣上/袤之髙為中羃各乘截髙為中羃各一又截髙自)¶
　　(乘為羃一其中羃之内有小羃一又上袤之髙乘/截髙為羃一然則截髙自相乘為羃二小羃六又)¶
　　(上廣上袤之髙各三以乘截髙為羃六令皆半之/故以三乘小羃又上廣上袤之髙各三令但半之)¶
　　(各得一又二分之一故三/之二而一諸羃截為積尺)¶
　　求羡道廣袤髙術曰以均賦常積乘二縣五十六¶
　　鄉又六因為積又以道上廣多下廣數加上廣少¶
　　袤為下廣少袤又以髙多袤加下廣少袤為下廣¶
　　少髙以乘下廣少袤為隅陽羃又以下廣少上廣¶
<pb:KR3f0040_WYG_002-7a>¶
　　乘之為鼈隅以减積餘三而一為實并下廣少袤¶
　　與下廣少高以下廣少上廣乘之為鼈從横亷羃¶
　　三而一加隅羃為方法又以三除上廣多下廣以¶
　　下廣少袤下廣少高加之為亷法從開立方除之¶
　　即下廣加廣差即上廣加袤多上廣於上廣即袤¶
　　加廣多袤即道髙¶
　　求羡道均給積尺甲縣受廣袤術曰以均賦常積¶
　　乘甲縣一十三鄉又六因為積以袤再乘之以道¶
<pb:KR3f0040_WYG_002-7b>¶
　　上下廣差乘臺髙為法而一為實又三因下廣以¶
　　袤乘之如上下廣差而一為都亷從開立方除之¶
　　即甲袤以廣差乘甲袤本袤而一以下廣加之即¶
　　甲上廣又以臺髙乘甲袤本袤除之即甲髙¶
假令築隄西頭上下廣差六丈八尺二寸東頭上下廣¶
差六尺二寸東頭髙少於西頭髙三丈一尺上廣多東¶
頭髙四尺九寸正袤多於東頭髙四百七十六尺九寸¶
甲縣六千七百二十四人乙縣一萬六千六百七十七¶
<pb:KR3f0040_WYG_002-8a>¶
人丙縣一萬九千四百四十八人丁縣一萬二千七百¶
八十一人四縣毎人一日穿土九石九斗二升毎人一¶
日築常積一十一尺四寸十三分寸之六穿方一尺得¶
土八斗古人負土二斗四升八合平道行一百九十二¶
步一日六十二到今隔山渡水取土其平道只有一十¶
一步山斜髙三十步水寛一十二步上山三當四下山¶
六當五水行一當二平道踟蹰十加一載輸一十四步¶
减計一人作功為均積四縣共造一日役畢今從東頭¶
<pb:KR3f0040_WYG_002-8b>¶
與甲其次與乙丙丁問給斜正袤與髙及下廣并每人¶
一日自穿運築程功及隄上下髙廣各幾何¶
　　　　荅曰¶
　　　　一人一日自穿運築程功四尺九寸二分¶
　　　　西頭髙三丈四尺一寸¶
　　　　　上廣八尺¶
　　　　　下廣七丈六尺二寸¶
　　　　東頭髙三尺一寸¶
<pb:KR3f0040_WYG_002-9a>¶
　　　　　上廣八尺¶
　　　　　下廣一丈四尺二寸¶
　　　　　正袤四十八丈¶
　　　　　斜袤四十八丈一尺¶
　　　　甲縣正袤一十九丈二尺¶
　　　　　斜袤一十九丈二尺四寸¶
　　　　　下廣三丈九尺¶
　　　　　髙一丈五尺五寸¶
<pb:KR3f0040_WYG_002-9b>¶
　　　　乙縣正袤一十四丈四尺¶
　　　　　斜袤一十四丈四尺三寸¶
　　　　　下廣五丈七尺六寸¶
　　　　　髙二丈四尺八寸¶
　　　　丙縣正袤九丈六尺¶
　　　　　斜袤九丈六尺二寸¶
　　　　　下廣七尺¶
　　　　　髙三丈一尺¶
<pb:KR3f0040_WYG_002-10a>¶
　　　　丁縣正袤四丈八尺¶
　　　　　斜袤四丈八尺一寸¶
　　　　　下廣七丈六尺二寸¶
　　　　　髙三丈四尺一寸¶
　　求人到程功運築積尺術曰置上山四十步下山¶
　　二十五步渡水二十四步平道一十一步踟蹰之¶
　　間十加一載輸一十四步一返計一百二十四步¶
　　以古人負土二斗四升八合平道行一百九十二¶
<pb:KR3f0040_WYG_002-10b>¶
　　步以乘一日六十二到為實却以一返步為法除¶
　　得自運土到數也又以一到負土數乘之却以穿¶
　　方一尺土數除之得一人一日運功積又以一人¶
　　穿土九石九斗二升以穿方一尺土數除之為法¶
　　除之得穿用人數復置運功積以毎人一日常積¶
　　除之得築用人數併之得六人共成二十九尺七¶
　　寸六分以六人除之即一人程功也¶
　　求隄上下廣及髙袤術曰一人一日程功乘總人¶
<pb:KR3f0040_WYG_002-11a>¶
　　為隄積以髙差乘下廣差六而一為鼈羃又以髙¶
　　差小頭廣差二而一為大臥壍頭羃又半髙差乘¶
　　上廣多東頭髙之數為小卧壍頭羃并三羃為大¶
　　小壍鼈率乘正袤多小髙之數以减隄積餘為實¶
　　又置半髙差及半小頭廣差與上廣多小頭髙之¶
　　數并三差以乘正袤多小頭髙之數以加率為方¶
　　法又并正袤多小頭并上廣多小髙及半髙差而¶
　　増之兼半小頭廣差加之為亷法從開方立除之¶
<pb:KR3f0040_WYG_002-11b>¶
　　即小髙加差即各得廣袤髙又正袤自乘髙差自¶
　　乘并而開方除之即斜袤¶
　　求甲縣髙廣正斜袤術曰以程功乘甲縣人以六¶
　　因取積又乘袤羃以下廣差乘髙差以法除之為¶
　　實又并小頭上下廣以乘小髙三因之為垣頭羃¶
　　又乘袤羃如法而一為垣方又三因小頭下廣以¶
　　乘正袤以廣差除之為都亷從開立方除之得小¶
　　頭即甲袤又以下廣差乘之所得以正袤除之所¶
<pb:KR3f0040_WYG_002-12a>¶
　　得加東頭下廣即甲廣又以両頭髙差乘甲袤以¶
　　正袤除之以加東頭髙即甲髙又以甲袤自乘以¶
　　隄東頭髙减甲髙餘自乘并二位以開方除之即¶
　　得斜袤求髙廣以本袤及髙廣差求之若求乙丙¶
　　丁各以本縣人功積尺毎以前大髙廣為後小髙¶
　　廣凡亷母自乘為方母亷母乘方母為實母(此平/隄在)¶
　　(上羡除在下兩髙之差即除髙其餘両邊各一鼈/腝中一壍堵今以袤再乘積廣差乘袤差而一得)¶
　　(截鼈腝袤再乘為立方一又壍堵袤自乘為羃三/又三因小頭下廣大袤乘之廣差而一與羃為髙)¶
<pb:KR3f0040_WYG_002-12b>¶
　　(故為亷法又并小頭上下廣又三之意同六除然/此頭羃本乘截袤又袤乘之差相乘而一今還依)¶
　　(數乘除一頭羃為/從得截袤為廣)¶
　　求隄都積術曰置西頭髙倍之加東頭髙又并西¶
　　頭上下廣半而乘之又置東頭髙倍之加西頭髙¶
　　又并東頭上下廣半而乘之并二位積以正袤乘¶
　　之六而一得隄積也¶
假令築龍尾隄其隄從頭髙上闊以次低狹至尾上廣¶
多下廣少隄頭上下廣差六尺下廣少髙一丈二尺少¶
<pb:KR3f0040_WYG_002-13a>¶
袤四丈八尺甲縣二千三百七十五人乙縣二千三百¶
七十八人丙縣五千二百四十七人各人程功常積一¶
尺九寸八分一日役畢三縣共築今從隄尾與甲縣以¶
次與乙丙問龍尾隄從頭至尾髙袤廣及各縣别給髙¶
袤廣各多少¶
　　　　荅曰¶
　　　　　髙三丈¶
　　　　　上廣二丈四尺¶
<pb:KR3f0040_WYG_002-13b>¶
　　　　　下廣一丈八尺¶
　　　　　袤六丈六尺¶
　　　　甲縣髙一丈五尺¶
　　　　　袤三丈三尺¶
　　　　　上廣二丈一尺¶
　　　　乙縣髙二丈一尺¶
　　　　　袤一丈三尺二寸¶
　　　　　上廣二丈二尺二寸¶
<pb:KR3f0040_WYG_002-14a>¶
　　　　丙縣髙三丈¶
　　　　　袤一丈九尺八寸¶
　　　　　上廣二丈四尺¶
　　求龍尾隄廣袤髙術曰以程功乘總人為隄積又¶
　　六因之為虚積以少髙乘少袤為隅羃以少上廣¶
　　乘之為鼈隅羃以减虚積餘三約之所得為實并¶
　　少髙袤以少上廣乘之為鼈從横亷羃三而一加¶
　　隅羃為方法又三除少上廣以少袤少髙加之為¶
<pb:KR3f0040_WYG_002-14b>¶
　　亷法從開立方除之得下廣加差即髙廣袤¶
　　求逐縣均給積尺受廣袤術曰以程功乘當縣人¶
　　為積尺各六因積尺又乘袤羃廣差乘髙為法除¶
　　之為實又三因末廣以袤乘之廣差而一為都亷¶
　　從開立方除之即甲袤以本髙乘之以本袤除之¶
　　即甲髙又以廣差乘甲袤以本袤除之所得加末¶
　　廣即甲上廣其甲上廣即乙末廣其甲髙即垣髙¶
　　求都亷如前又并甲上下廣三之乘甲髙以乘袤¶
<pb:KR3f0040_WYG_002-15a>¶
　　羃以法除之得垣方從開立方除之即乙袤餘放¶
　　此(此龍尾猶羡除也其壍堵一鼈腝一并而相連/今以袤再乘積廣差乘髙而一所得截鼈腝袤)¶
　　(再自乘為立方一又各一鼈腝截袤再自乘為立/方一又壍堵袤自乘為羃三又三因末廣以袤乘)¶
　　(之廣差而一與羃/為髙故為亷法)¶
假令穿河袤一里二百七十六步下廣六步一尺二寸¶
北頭深一丈八尺六寸上廣十二步二尺四寸南頭深¶
二百四十一尺八寸上廣八十六步四尺八寸運土於¶
河西岸造漘北頭髙二百二十三尺二寸南頭無髙下¶
<pb:KR3f0040_WYG_002-15b>¶
廣四百六尺七寸五氂袤與河同甲郡二萬二千三百¶
二十人乙郡六萬八千七十六人丙郡五萬九千九百¶
八十五人丁郡三萬七千九百四十四人自穿負築各¶
人程功常積三尺七寸二分限九十六日役河漘俱了¶
四郡分共造漘其河自北頭先給甲郡以次與乙合均¶
賦積尺問逐郡各給斜正袤上廣及深并漘上廣各多¶
少¶
　　　　荅曰¶
<pb:KR3f0040_WYG_002-16a>¶
　　　　漘上廣五丈八尺二寸一分¶
　　　　甲郡正袤一百四十四丈¶
　　　　　斜袤一百四十四丈三尺¶
　　　　　上廣二十六丈四寸¶
　　　　　深一十一丈一尺六寸¶
　　　　乙郡正袤一百一十五丈二尺¶
　　　　　斜袤一百一十五丈四尺四寸¶
　　　　　上廣四十丈九尺二寸¶
<pb:KR3f0040_WYG_002-16b>¶
　　　　　深一十八丈六尺¶
　　　　丙郡正袤五十七丈六尺¶
　　　　　斜袤五十七丈七尺二寸¶
　　　　　上廣四十八丈三尺六寸¶
　　　　　深二十二丈三尺二寸¶
　　　　丁郡正袤二十八丈八尺六寸¶
　　　　　斜袤二十八丈八尺六寸¶
　　　　　上廣五十二丈八寸¶
<pb:KR3f0040_WYG_002-17a>¶
　　　　　深二十四丈一尺八寸¶
　　術曰如築隄術入之(覆隄為河彼注甚明髙深/稍殊程功是同意可知也)以¶
　　程功乘甲郡人又以隄日乘之四之三而一為積¶
　　又六因以乘袤羃以上廣差乘深差為法除之為¶
　　實又并小頭上下廣以乘小頭深三之為垣頭羃¶
　　又乘袤羃以法除之為垣方三因小頭上廣以乘¶
　　正袤以廣差除之為都亷從開立方除之即得小¶
　　頭為甲袤求深廣以本袤及深廣差求之為法以¶
<pb:KR3f0040_WYG_002-17b>¶
　　両頭上廣差乘甲袤以本袤除之所得加小頭上¶
　　廣即甲上廣以小頭深减南頭深餘以乘甲袤以¶
　　本袤除之所得加小頭深即甲深又正袤自乘深¶
　　差自乘并而開方除之即斜袤若求乙丙丁毎以¶
　　前大深廣為後小深廣準甲求之即得¶
　　求漘上廣術曰以程功乘總人又以限日乘之為¶
　　積六因之為實以正袤除之又以髙除之所得以¶
　　下廣减之餘又半之即漘上廣¶
<pb:KR3f0040_WYG_002-18a>¶
假令四郡輸粟斛法二尺五寸一人作功為均自上給¶
甲以次與乙其甲郡輸粟三萬八千七百四十五石六¶
斗乙郡輸粟三萬四千九百五石六斗丙郡輸粟二萬¶
六千二百七十石四斗丁郡輸粟一萬四千七十八石¶
四斗四郡共穿窖上袤多於上廣一丈少於下袤三丈¶
多於深六丈少於下廣一丈各計粟多少均出丁夫自¶
穿負築冬程人功常積一十二尺一日役問窖上下廣¶
袤深郡别出人及窖深廣各多少¶
<pb:KR3f0040_WYG_002-18b>¶
　　　　荅曰¶
　　　　窖上廣八丈¶
　　　　　上袤九丈¶
　　　　　下廣一十丈¶
　　　　　下袤一十二丈¶
　　　　　深三丈¶
　　　　甲郡八千七十二人¶
　　　　　深一十二尺¶
<pb:KR3f0040_WYG_002-19a>¶
　　　　　下袤一十丈二尺¶
　　　　　廣八丈八尺¶
　　　　乙郡七千二百七十二人¶
　　　　　深九尺¶
　　　　　下袤一十一丈一尺¶
　　　　　廣九丈四尺¶
　　　　丙郡五千四百七十三人¶
　　　　　深六尺¶
<pb:KR3f0040_WYG_002-19b>¶
　　　　　下袤一十一丈七尺¶
　　　　　廣九丈八尺¶
　　　　丁郡二千九百三十三人¶
　　　　　深三尺¶
　　　　　下袤一十二丈¶
　　　　　廣一十丈¶
　　求窖深廣袤術曰以斛法乘總粟為積尺又廣差¶
　　乘袤差三而一為隅陽羃乃置壍上廣半廣差加¶
<pb:KR3f0040_WYG_002-20a>¶
　　之以乘壍上袤為隅陽羃及隅頭羃加之為方法¶
　　又置壍上袤及壍上廣并之為大廣又并廣差及¶
　　袤差半之以加大廣為亷法從開立方除之即深¶
　　各加差即合所問¶
　　求均給積尺受廣袤深術曰如築隄術入之以斛¶
　　法乘甲郡輸粟為積尺又三因以深羃乘之以廣¶
　　差乘袤差而一為實深乘上廣廣差而一為上廣¶
　　之髙深乘上袤袤差而一為上袤之髙上廣之髙¶
<pb:KR3f0040_WYG_002-20b>¶
　　乘上袤之髙三之為方法又并兩髙三之二而一¶
　　為亷法從開立方除之即甲深以袤差乘之以本¶
　　深除之所得加上袤即甲下袤以廣差乘之本深¶
　　除之所得加廣即甲下廣若求乙丙丁毎以前下¶
　　廣袤為後上廣袤以次皆準此求之即得若求人¶
　　數各以程功約當郡積尺¶
假令亭倉上小下大上下方差六尺髙多上方九尺容¶
粟一百八十七石二斗今已運出五十石四斗問倉上¶
<pb:KR3f0040_WYG_002-21a>¶
下方髙及餘粟深上方各多少¶
　　　　荅曰¶
　　　　　上方三尺¶
　　　　　下方九尺¶
　　　　　髙一丈二尺¶
　　　　　餘粟深上方俱六尺¶
　　求倉方髙術曰以斛法乘容粟為積尺又方差自¶
　　乘三而一為隅陽羃以乘截髙以减積餘為實又¶
<pb:KR3f0040_WYG_002-21b>¶
　　方差乘截髙加隅陽羃為方法又置方差加截髙¶
　　為亷法從開立方除之即上方加差即合所問¶
　　求餘粟髙及上方術曰以斛法乘出粟三之以乘¶
　　髙羃令方差羃而一為實(此是大小髙各自乘又/相乘各乘取髙是大髙)¶
　　(者即是取髙/與小髙并)髙乘上方方差而一為小髙令自乘¶
　　三之為方法三因小髙為亷法從開立方除之得¶
　　取出髙以减本髙餘即殘粟髙置出粟髙又以方¶
　　差乘之以本髙除之所得加上方即餘粟上方(此/本)¶
<pb:KR3f0040_WYG_002-22a>¶
　　(術曰上下方相乘又各自乘并以髙乘之三而一/今還元三之又髙羃乘之差羃而一得大小髙相)¶
　　(乘又各自乘之數何者若髙乘下方方差而一得/大髙也若髙乘上方方差而一得小髙也然則斯)¶
　　(本下方自乘故湏髙自乘乘之差自乘而一即得/大髙自乘之數小髙亦然凡大髙者即是取髙與)¶
　　(小髙并相連今大髙自乘為大方大方之内即有/取髙自乘羃一隅頭小髙自乘羃一又其兩邊各)¶
　　(一以取髙乘小髙為羃二又大小髙相乘為中方/中方之内即有小髙乘取髙羃一又小髙自乘即)¶
　　(是小方之羃又一則小髙乘大髙又各自乘三等/羃皆以乘取髙為立積故三因小羃為方及三小)¶
　　(髙為/亷也)¶
假令芻甍上袤三丈下袤九丈廣六丈髙一十二丈有¶
<pb:KR3f0040_WYG_002-22b>¶
甲縣六百三十二人乙縣二百四十三人夏程人功當¶
積三十六尺限八日役自穿築二縣共造今甲縣先到¶
問自下給髙廣袤各多少¶
　　　　荅曰¶
　　　　　髙四丈八尺¶
　　　　　上廣三丈六尺¶
　　　　　袤六丈六尺¶
　　求甲縣均給積尺受廣袤術曰以程功乘乙縣人¶
<pb:KR3f0040_WYG_002-23a>¶
　　數又以限日乘之為積尺以六因之又髙羃乘之¶
　　又袤差乘廣而一所得又半之為實髙乘上袤袤¶
　　差而一為上袤之髙三因上袤之髙半之為亷法¶
　　從開立方除之得乙髙以减甍髙餘即甲髙求廣¶
　　袤依率求之(此乙積本倍下袤上袤從之以下廣/及髙乘之六而一為一甍積今還元)¶
　　(須六因之以髙羃乘之為實袤差乘廣而一得取/髙自乘以乘二上袤之髙并大廣袤相連之數則)¶
　　(三小髙為亷法各以取髙為方仍有取髙/為立方者故半之為立方一又須半亷法)¶
假令圓囤上小下大斛法二尺五寸以率徑一周三上¶
<pb:KR3f0040_WYG_002-23b>¶
下周差一丈二尺髙多上周一丈八尺容粟七百五斛¶
六斗今已運出二百六十六石四斗問殘粟去口上下¶
周髙各多少¶
　　　　荅曰¶
　　　　上周一丈八尺¶
　　　　下周三丈¶
　　　　髙三丈六尺¶
　　　　去口一丈八尺¶
<pb:KR3f0040_WYG_002-24a>¶
　　　　粟周二丈四尺¶
　　求圓囤上下周及髙術曰以斛法乘容粟又三十¶
　　六乘之三而一為方亭之積又以周差自乘三而¶
　　一為隅陽羃以乘截髙以减亭積餘為實又周差¶
　　乘截髙加隅陽羃為方法又以周差加截髙為亷¶
　　法從開立方除之得上周加差而合所問¶
　　求粟去口術曰以斛法乘出斛三十六乘之以乘¶
　　髙羃如周差羃而一為實髙乘上周周差而一為¶
<pb:KR3f0040_WYG_002-24b>¶
　　小髙令自乘三之為方法三因小髙為亷法從開¶
　　立方除之即去口(三十六乘訖即是截/方亭之前方窖不别)置去口以¶
　　周差乘之以本髙除之所得加上周即粟周¶
假令有粟二萬三千一百二十斛七斗三升欲作方倉¶
一圓窖一盛各滿中而粟適盡令髙深等使方面少於¶
圓徑九寸多於髙二丈九尺八寸率徑七周二十二問¶
方徑深多少¶
　　　　荅曰¶
<pb:KR3f0040_WYG_002-25a>¶
　　　　倉方四丈五尺三寸(容粟一萬二千七百二/十二斛九斗五升八合)¶
　　　　窖徑四丈六尺二寸(容粟一萬三百九十/七石七斗七升二合)¶
　　　　髙與深各一丈五尺五寸¶
　　求方徑髙深術曰十四乘斛法以乘粟數二十五¶
　　而一為實又倍多加少以乘少數又十一乘之二¶
　　十五而一多自乘加之為方法又倍少數十一乘¶
　　之二十五而一又倍多加之為亷法從開立方除¶
　　之即髙深各加差即方徑(一十四乘斛法以乘粟/為積尺前一十四除今)¶
<pb:KR3f0040_WYG_002-25b>¶
　　(還元一十四乘為徑自乘者是一十一方自乘者/是一十四故并之為二十五凡此方圓二徑長短)¶
　　(不同二徑各自乘為方大小各别然則此壍方二/丈九尺八寸壍徑三丈七寸皆成立方此應壍方)¶
　　(自乘一十四乘之壍徑一十一乘之二十五而一/為隅羃即方法也但二隅皆以壍數為方面今此)¶
　　(術就省倍小隅方加差為短以差乘之為短羃一/十一乘之二十五而一又小隅方自乘之數即是)¶
　　(方圎之隅同有此此數若二十五乘之還湏二十/五除直以小隅方自乘加之故不復乘除又湏倍)¶
　　(二亷之差一十一乘之二十五而一倍二/亷加之故為亷法不復二十五乘除之也)¶
　　還元術曰倉方自乘以髙乘之為實圓徑自乘以¶
　　深乘之一十一乘一十四而一為實皆以斛法除¶
<pb:KR3f0040_WYG_002-26a>¶
　　之即得容粟(斛法二/尺五寸)¶
假令有粟一萬六千三百四十八石八斗欲作方倉四¶
圓窖三令髙深等方面少於圓徑一丈多於髙五尺斛¶
法二尺五寸率徑七周二十二問方髙徑多少¶
　　　　荅曰¶
　　　　方一丈八尺¶
　　　　髙深一丈三尺¶
　　　　圓徑二丈八尺¶
<pb:KR3f0040_WYG_002-26b>¶
　　術曰以一十四乘斛法以乘粟數如八十九而一¶
　　為實倍多加少以乘少數三十三乘之八十九而¶
　　一多自乘加之為方法又倍少數以三十三乘之¶
　　八十九而一倍多加之為亷法從開立方除之即¶
　　髙深各加差即方徑(一十四乘斛法以乘粟為徑/自乘及方自乘數與前同今)¶
　　(方倉四即四因十四圓窖三即三因十一并之為/八十九而一此壍徑一丈五尺壍方五尺以髙為)¶
　　(立方自外/意同前)¶
假令有粟三千七十二石欲作方倉一圓窖一令徑與¶
<pb:KR3f0040_WYG_002-27a>¶
方等方多於窖深二尺少於倉髙三尺盛各滿中而粟¶
適盡(圓率斛法/竝與前同)問方徑髙深各多少¶
　　　　荅曰¶
　　　　方徑各一丈六尺¶
　　　　髙一丈九尺¶
　　　　深一丈四尺¶
　　術曰三十五乘粟二十五而一為率多自乘以并¶
　　多少乘之以乘一十四如二十五而一所得以减¶
<pb:KR3f0040_WYG_002-27b>¶
　　率餘為實并多少以乘多倍之乘一十四如二十¶
　　五而一多自乘加之為方法又并多少以乘一十¶
　　四如二十五而一加多加之為㢘法從開立方除¶
　　之即窖深各加差即方徑髙(截髙五尺壍徑及方/二尺以深為立方十)¶
　　(四乘斛法故三十五乘粟多自乘并多少乘之為/截髙隅積减率餘即二方亷各二尺長五尺自外)¶
　　(意㫖皆/與前同)¶
假令有粟五千一百四十五石欲作方窖圓窖各一令¶
口小底大方面於圓徑等兩深亦同其深少於下方七¶
<pb:KR3f0040_WYG_002-28a>¶
尺多於上方一丈四尺盛各滿中而粟適盡(圓率斛法/竝與前同)¶
問方徑深各多少¶
　　　　荅曰¶
　　　　上方徑各七尺¶
　　　　下方徑各二丈八寸¶
　　　　深各二丈一尺¶
　　術曰以四十二乘斛法以乘粟七十五而一為方¶
　　亭積令方差自乘三而一為隅陽羃以截多乘之¶
<pb:KR3f0040_WYG_002-28b>¶
　　减積餘為實以多乘差加羃為方法多加差為亷¶
　　法從開立方除之即上方加差即合所問(凡方亭/上下方)¶
　　(相乘又命自乘并以乘髙為虚命三而一為方亭/積若圓亭上下徑相乘又各自乘并以乘髙為虚)¶
　　(又十一乘之四十二而一為圓亭積今方圓二積/并在一處故以四十二復乘之即得圓虚十一方)¶
　　(虚十四凡二十五而一得一虚之積又三除虚積/為方亭實乃依方髙覆問法見上下方差及髙差)¶
　　(與積求上下方髙術入/之故三乘二十五而一)¶
假令有粟二萬六千三百四十二石四斗欲作方窖六¶
圓窖四令口小底大方面與圓徑等其深亦同令深少¶
<pb:KR3f0040_WYG_002-29a>¶
於下方七尺多於上方一丈四尺盛各滿中而粟適盡¶
(圓率斛法/並與前同)問上下方深數各多少¶
　　　　荅曰¶
　　　　方窖上方七尺¶
　　　　下方二丈八尺¶
　　　　深二丈一尺¶
　　　　圓窖上下方深與方窖同¶
　　術曰以四十二乘斛法以乘粟三百八十四而一¶
<pb:KR3f0040_WYG_002-29b>¶
　　為方亭積尺令方差自乘三而一為隅陽羃以截¶
　　多乘之以减積餘為實以多乘差加羃為方法又¶
　　以多加差為亷法從開立方除之即上方加差即¶
　　合所問(今以四十二乘圓虚十一者四方虚十四/者六合一百二十八虚除之為一虚之積)¶
　　(得者仍三而一為方亭實積乃依方亭見/差覆問求之故三乘一百二十八除之)¶
假令有句股相乘羃七百六五十分之一弦多於句三¶
十六十分之九問三事各多少¶
　　　　荅曰¶
<pb:KR3f0040_WYG_002-30a>¶
　　　　句十四二十分之七¶
　　　　股四十九五分之一¶
　　　　弦五十一四分之一¶
　　術曰羃自乘倍多數而一為實半多數為㢘法從¶
　　開立方除之即句以弦多句加之即弦以句除羃¶
　　即股(句股相乘羃自乘與句羃乘股羃積等故以/倍句弦差而一得一句與半差之共乘句羃)¶
　　(為方故半差為亷從開立方除之三按此/術原本不全今依句股義擬補十  字)¶
假令有句股相乘羃四千三十六五分之○股少於弦¶
<pb:KR3f0040_WYG_002-30b>¶
六五分之一問弦多少(按此問原本缺二字今依文補/一股字其股字上之○係所設)¶
(分數未便懸/擬今姑闕之)¶
　　　　荅曰弦一百一十四十分之七¶
　　術曰羃自乘倍少數而一為實半少為亷法從開¶
　　立方除之即股加差即弦¶
假令有句弦相乘羃一千三百三十七二十分之一弦¶
多股一十分之一問股多少¶
　　　　荅曰九十二五分之二¶
<pb:KR3f0040_WYG_002-31a>¶
　　術曰羃自乘倍多而一為立羃又多再　乘半之¶
　　减立羃餘為實又多数自乘　　為方法又置多¶
　　數五之二而一為亷　　開立方除之即股(句弦/相乘)¶
　　(羃自股與半羃乘弦羃之/得一      差)　(為方令股弦差而一/      多再自乘半)¶
　　(之為隅/)　　(倍之為横虚二立㢘/      從隅)¶
　　(故五多為上廣即二多術原本不全今加案於法/    之二而一○案此                  後)¶
　　(并别立一術繪圖/加説以補其闕)¶
　　　案此術脱簡既多法亦煩擾冝云羃自乘多數¶
<pb:KR3f0040_WYG_002-31b>¶
　　　而一所得四之為實多為亷法從立方開之得¶
　　　減差半之即股(羃自乘與勾羃弦羃相乘積等令/勾羃變為股弦併乘股弦差故差)¶
　　　(而一所得乃股/弦併乘弦羃)¶
<pb:KR3f0040_WYG_002-32a>¶
　　　　　　　　　　　　　如圗之甲乙丙丁戊¶
　　　　　　　　　　　　　戊巳為股弦併乘弦¶
　　　　　　　　　　　　　羃(甲巳與丙丁䓁為/股弦併庚丁戊巳)¶
　　　　　　　　　　　　　(為弦/羃)即差而一所得¶
　　　　　　　　　　　　　四之成甲乙丙辛壬¶
　　　　　　　　　　　　　癸子丑立方實其庚¶
　　　壬癸子為四弦羃甲乙寅夘辰午未形為股弦¶
　　　併再自乘實故丑未或寅辛類皆股弦差為亷¶
<pb:KR3f0040_WYG_002-32b>¶
　　　實之從開得甲己類股弦併减差半之得股矣¶
假令有股弦相乘羃¶
三句少於弦五十¶
　　　　荅曰六¶
　　術曰羃自乘¶
　　再自乘半之以矣¶
　　乘倍之為方法¶
　　亷法從開立方¶
<pb:KR3f0040_WYG_002-33a>¶
　　羃即股¶
假令有股弦相乘羃¶
七問股多少¶
　　　　荅曰股二十¶
　　術曰羃自¶
　　除之所得¶
　　(數亦是股/為長以股)¶
　　(得股羃又開/股北分母常)¶
<pb:KR3f0040_WYG_002-33b>¶
假令有股十六二分¶
十四二十五分¶
　　　　荅曰¶
　　術曰羃自乘¶
　　除之所得又開方¶
　¶
　¶
　緝古算經¶
